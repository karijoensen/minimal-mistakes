Markmið verkefnisins er að draga saman upplýsingar um umfang reksturs samvinnufélaga á Íslandi,
greina þróun síðustu áratuga hér með hliðsjón af því sem gerist í Evrópu, og álykta um tækifæri til
framtíðar á þessu sviði. Einnig verða dregnar saman á einn stað hagnýtar upplýsingar sem nýtast þeim
sem hyggja á stofnun samvinnufélaga. Notendatilvik draga fram tækifæri samvinnufélagsformsins fyrir
ólík svið atvinnulífs og samfélags.  
Samvinnufélög í Evrópu og N-Ameríku eru útbreidd á sviði verslunar, fjármálaþjónustu, húsnæðis,
landbúnaðar ofl. Einnig er samvinnufélagsformið víða mikilvægt í starfi um réttindi launafólks, og gæti
verið tækifæri á Íslandi, nú þegar algengara er að fólk stundi sjálfstæðan atvinnurekstur. Horft hefur
verið til þess að lýðræðisleg uppbygging samvinnufélaga og sú áhersla á samfélagslega ábyrgð sem
innbyggð er í þau félög, hafi hjálpað þeim að standa af sér áhlaup vegna efnahagskreppa og átt sinn þátt
í að byggja upp sanngjarnari vinnumarkað.
