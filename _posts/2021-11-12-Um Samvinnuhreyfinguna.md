Uppruni samvinnuhreyfingarinnar er gjarnan rakinn til Rochdale í Norður Englandi, þar sem hópur verkamanna 
sameinaðist um innkaup á nauðsynjavörum með það að markmiði á ná fram betri kjörum í krafti samtakamáttar.


Hér á landi störfuðu á árum áður pöntunarfélög í svipaðri mynd, og voru þau sett á fót í nafni verkaðlýsbaráttu 
til þess að bæta stöðu almennings gagnvart kaupmönnum í fákeppnisumhverfi þess tíma.
Fyrstu stéttarfélög á Íslandi urðu til undir lok 19. aldar, og hafði verkalýðshreyfingin í Evrópu þá komist á 
skrið nokkrum áratugum áður.  Verkalýðshreyfingin á Íslandi hélt áfram á þróast, m.a. var   Verkamannafélagið 
Dagsbrún stofnað 1906, Verkamannafélagið Hlíf árið 1907 og fleiri fylgdu í kjölfarið. Árið 1907 var svo 
Verkamannasambands Íslands stofnað, sem heildarsamtök ólíkra stéttarfélaga, og var því ætlað að vinna að 
jafnréttismálum, tryggja atvinnu og réttindi á vinnumarkaði. Verkaðlýðsfélögin höfðu ekki mikil fjárráð til 
innra starfs, en voru þó vettvangur fyrir verkamenn til að sameina krafta sína, og hvöttu þau fólk 
sjálfsbjargarviðleitini og samvinnu.  Ein birtingarmynd þess voru pöntunarfélögin, sem voru forverar kaupfélaganna 
sem síðar hasla sér völl í íslensku samfélagi á mun breiðari grundvelli en pöntunarfélögin gerðu. 
